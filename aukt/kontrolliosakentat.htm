<html>

<a name="alku"></a>

<head>
<meta http-equiv="Content-Language" content="fi">
<meta http-equiv="Content-Type" content="text/html; charset=windows-1252">
<title>MARC 21: Auktoriteettitiedot</title>
</head>

<body>

<center>
<table border="2" width="600" bordercolor="#000000" id="table1" bgcolor="#996633">
	<tr>
		<td>
		<p align="center">Kansalliskirjasto</p>
		<h1 align="center">MARC 21 -formaatti:<br>
		AUKTORITEETTITIEDOT</h1>
		</td>
	</tr>
</table>
</center>

<p align="center">
<span style="background-color: #FFFF00"><i>Päivitetty viimeksi 26.2.2013.<br>
Ks. <a href="../ohje.htm">Ohjeita formaattien kommentointiin</a>.</span></i></p>

<h2 align="left">Kontrolliosakentät</h2>
<p><a href="index.htm">Auktoriteettitiedot-etusivulle</a> | 
<a href="../index.htm">MARC 21 -etusivulle</a></p>
<hr>

<p>Tässä osiossa kuvataan neljä kontrolliosakenttää, joiden avulla kenttien tiedot 
linkitetään tiettyihin organisaatioihin, muihin tietueisiin tai muihin kenttiin. Kontrolliosakenttiä esiintyy 
useissa (&#8225;0 ja &#8225;5) tai lähes kaikissa (&#8225;6 ja &#8225;8) auktoriteettitietojen formaatin kentissä.</p>
<ul>
	<li><a href="#0">&#8225;0 - TIETUEEN KONTROLLINUMERO TAI STANDARDINUMERO</a></li>
	<li><a href="#5">&#8225;5 - ORGANISAATIO, JOHON KENTÄN TIEDOT PÄTEVÄT</a></li>
	<li><a href="#6">&#8225;6 - LINKITYS</a></li>
	<li><a href="#8">&#8225;8 - LINKKI- JA JÄRJESTYSNUMERO</a></li>
</ul>

<hr>

<h3><a name="0"></a>&#8225;0 - TIETUEEN KONTROLLINUMERO TAI STANDARDINUMERO</h3>
<p>Osakenttä &#8225;0 sisältää liittyvän auktoriteettitietueen kontrollinumeron tai standarditunnisteen kuten International Standard Name Identifier (ISNI).&nbsp; Sitä edeltää sulkeissa 
kontrollinumeron antaneen organisaation MARC-koodi tai standarditunnisteen lähde, ks. <i><a href="../organisaatiot.htm">Organisaatiot</a></i> ja 
tunnisteet <i><a href="http://www.loc.gov/standards/sourcelist/standard-identifier.html">Standard Identifier Source Codes</a></i>. Tunnisteiden yhteydessä sulkeissa oleva “(uri)” on tarpeeton ja 
sitä ei tule lisätä, mikäli tunniste on HTTP URI:n muodossa.</p>
<p>710 20 &#8225;a Royal Society of Medicine Services (Great Britain) <b>&#8225;0</b> (DLC)n##86108151#</p>
<p>511 21 &#8225;a Congrès européen de droit rural <b>&#8225;0</b> (DLC)n##82111965#</p>
<p>730 #0 &#8225;a Dead Sea scrolls <b>&#8225;0</b> (DLC)n##79071139#</p>
<p>751 #0 &#8225;a Zimbabwe <b>&#8225;0</b> (DLC)n##80089993#</p>
<p>024 #7 &#8225;a 8462832856536435 &#8225;2 isni  <i>[Ruth Rendellin ISNI]</i><br>
100 1# &#8225;a Rendell, Ruth, &#8225;d 1930-<br>
500 1# &#8225;a Vine, Barbara, &#8225;d 1940- <b>&#8225;0</b> (isni)1422458635730476  <i>[Barbara Vinen ISNI]</i></p>
<p>380 ## &#8225;a Diaries &#8225;2 lcgft <b>&#8225;0</b> http://id.loc.gov/authorities/genreForms/gf2014026085</p>

<hr>
<h3><a name="5"></a>&#8225;5 - ORGANISAATIO, JOHON KENTÄN TIEDOT PÄTEVÄT</h3>
<p>Osakenttä &#8225;5 sisältää koodin organisaatiolle, joka 
on lisännyt viittaus- tai linkityskirjauskentän auktoriteettitietueeseen. Tietoa 
käytetään organisaation sisäisiin tarkoituksiin, eikä se ehkä sovellu 
auktoriteettitietueen yleisiin käyttötarkoituksiin.<br>
Organisaation koodina käytetään ISIL-tunnusta, <i>ks.
<a href="../organisaatiot.htm">Organisaatiot</a></i>.</p>
<p>400 1# &#8225;a King, Kennedy <b>&#8225;5</b> NNUM</p>
<p>485 ## &#8225;v Art songs <b>&#8225;5</b> NjP</p>
<p>585 ## &#8225;v Acronyms <b>&#8225;5</b> DLC</p>
<p>700 05 &#8225;w a &#8225;a Francis, of Assisi, &#8225;c Saint, &#8225;d d1182-1226 <b>&#8225;5</b> CaOONL</p>

<hr>
<h3><a name="6"></a>&#8225;6 - LINKITYS</h3>
<p>Osakenttä &#8225;6 sisältää tietoja, joilla linkitetään eri kirjaimistoilla 
tallennetut kentät toisiinsa. Osakentän sisältönä voi olla linkitettävän kentän 
kolminumeroinen kenttäkoodi, esiintymänumero, koodi joka kertoo mitä 
kirjaimistoa tiedoissa on käytetty vasemmalta oikealle ja/tai koodi 
joka kertoo että kentän tiedot näytetään oikealta vasemmalle. Tavallinen 
(ei-880) kenttä voi olla linkitettynä yhteen tai useampaan 880-kenttään, jotka 
kaikki sisältävät samat tiedot mutta eri kirjaimistoilla tallennettuna. 
Osakenttä &#8225;6 on aina kentän ensimmäinen osakenttä. Sen rakenne on seuraava:</p>
<p>&#8225;6 &lt;linkitettävä kenttäkoodi&gt;- &lt;esiintymänumero&gt; / &lt;kirjaimistokoodi&gt; / &lt;kentän 
suuntakoodi&gt;</p>
<ul>
	<li>Malleja eri kirjaimistoja sisältävistä tietueista
	löytyy Library of Congressin 
	sivuilta, ks.
	<span style="font-style: italic; ">
	<a href="http://www.loc.gov/marc/authority/ecadmulti.html">Multiscript 
	Records</a></span>.</li>
	<li><a href="8XX.htm#880">880-kenttää koskevat ohjeet</a> löytyvät 
	ko. kentän kohdalta.</li>
	<li>Eri kirjaimistoja/merkistöjä koskevaa tietoa löytyy Library of 
Congressin 
	sivuilta, ks. <i><a href="http://www.loc.gov/marc/specifications/">
	MARC 21 Specifications for Record Structure, Character Sets, and Exchange Media</a></i>.</li>
</ul>
<h4>Linkitettävä kenttäkoodi ja esiintymänumero</h4>
<p><i>Linkitettävä kenttäkoodi</i> sisältää sen kentän kenttäkoodin, johon ko. kenttä 
halutaan linkittää. Sitä seuraa välittömästi tavuviiva ja <i>esiintymänumero</i>, joka 
merkitään kahdella numerolla. Jokaiselle samassa tietueessa esiintyvälle 
linkitettävien kenttien ryhmälle annetaan eri <i>esiintymänumerot</i>, ja ne voidaan 
antaa sattumanvaraisesti. <i>Esiintymänumerot</i> mahdollistavat toisiinsa liittyvien 
kenttien täsmäyttämisen; niillä ei ole tarkoitus järjestää tietueen kenttiä. <i>
Esiintymänumeron</i> kaksi numeroa tasataan oikealle ja käyttämättömässä merkkipaikassa on nolla. Kun 
880-kenttää ei ole linkitetty tavalliseen kenttään, <i>esiintymänumeroksi</i> sen 
osakentässä &#8225;6 annetaan 00. Sitä käytetään, jos luetteloiva organisaatio haluaa erottaa 
tietueessa olevat eri kirjaimistot. Tässä tapauksessa <i>linkitettävän 
kenttäkoodin</i> paikalle merkitään se tavallinen kenttä, joka tietueessa olisi 
voinut olla kyseisen 880-kentän parina.</p>
<p>100 1# <b>&#8225;6 880-01</b> &#8225;a [Otsikkomuoto henkilönnimestä latinalaisella 
kirjaimistolla]<br>
880 1#<b> &#8225;6 100-01/(2/r</b> &#8225;a [Otsikkomuoto henkilönnimestä heprealaisella 
kirjaimistolla]</p>
<p>880##<b> &#8225;6 675-00/(2/r</b> &#8225;a [Lähdetieto heprealaisella kirjaimistolla]</p>
<h4>Kirjaimistokoodi</h4>
<p>Esiintymänumeroa seuraa välittömästi kauttaviiva (/) ja <i>kirjaimistokoodi</i>. 
Tämä koodi kertoo mitä kirjaimistoa kentän tiedoissa on käytetty. Seuraavat 
kirjaimistokoodit ovat käytettävissä:</p>

<blockquote>
<table border="1" id="table2">
	<tr><td><b>Koodi</b></td>
		<td><b>Kirjaimisto</b></td>
	</tr>
	<tr>
		<td>(3</td>
		<td>arabialainen</td>
	</tr>
	<tr>
		<td>(B</td>
		<td>latinalainen</td>
	</tr>
	<tr>
		<td>$1</td>
		<td>kiinalainen, japanilainen, korealainen</td>
	</tr>
	<tr>
		<td>(N</td>
		<td>kyrillinen</td>
	</tr>
	<tr>
		<td>(2</td>
		<td>heprealainen</td>
	</tr>
	<tr>
		<td>(S</td>
		<td>kreikkalainen</td>
	</tr>
</table>
</blockquote>

<p>880 1# &#8225;6 100-01/<b> (N</b> &#8225;a [Otsikkomuoto henkilönnimestä kyrillisellä kirjaimistolla]</p>
<p>Koko kentän ei tarvitse olla tallennettu sillä kirjaimistolla jonka koodi 
annetaan osakentässä &#8225;6. Jos kenttä sisältää useampia kirjaimistoja, osakentässä 
&#8225;6 annetaan sen kirjaimiston koodi, joka tulee <i>ensimmäisenä</i> vastaan 
luettaessa kenttää vasemmalta oikealle.<br>
Huomioi, että <i>kirjaimistokoodia</i> käytetään 880-kenttien osakentässä &#8225;6, 
mutta ei yleensä niihin liittyvien tavallisten kenttien osakentässä &#8225;6. 
Tavallisissa kentissä tietojen oletetaan olevan tallennettu tietueen 
pääasiallisella kirjaimistolla.</p>
<h4>Kentän suuntakoodi</h4>
<p>MARC-tietueessa 880-kentän sisältö tallennetaan aina loogisessa 
järjestyksessä ensimmäisestä merkistä viimeiseen, huolimatta siitä miten päin 
tekstiä luetaan. Näyttöä varten kentän oletussuunta on vasemmalta oikealle. Kun 
kenttä sisältää tekstiä, joka luetaan oikealta vasemmalle, kirjaimistokoodin 
jälkeen tallennetaan kauttaviiva (/) ja <i>kentän suuntakoodi</i>. Oikealta 
vasemmalle luettaville teksteille <i>suuntakoodi</i> on <b>r</b>. Suuntakoodi 
tallennetaan vain oikealta vasemmalle luettaviin kenttiin, koska vasemmalta 
oikealle on 880-kenttien oletussuunta. (Lisätietoja kentän suunnasta, ks. <i>
<a href="http://www.loc.gov/marc/specifications/">MARC 21 Specifications for 
Record Structure, Character Sets, and Exchange Media</a></i>.)</p>
<p>880 ## &#8225;6 675-00/(2/ <b>r</b> &#8225;a [Lähdetieto heprealaisella kirjaimistolla]</p>
<p>Huomioi, että <i>suuntakoodia</i> käytetään 880-kenttien osakentässä &#8225;6, 
mutta ei yleensä niihin liittyvien tavallisten kenttien osakentässä &#8225;6. 
Tavallisissa kentissä tietojen oletetaan olevan tallennettu tietueen 
pääasiallisen kirjaimiston suuntaisesti.</p>

<hr>
<h3><a name="8"></a>&#8225;8 - LINKKI- JA JÄRJESTYSNUMERO</h3>
<p>Osakenttä &#8225;8 sisältää tietoja, joilla tunnistetaan linkitetyt kentät ja joiden 
avulla voidaan myös järjestää linkitettyjä kenttiä. Osakenttää &#8225;8 voidaan 
toistaa, kun halutaan linkittää kenttä useampaan kuin yhteen kenttäryhmään. Osakentän 
rakenne on seuraava:</p>
<p>&#8225;8 &lt;linkkinumero&gt;.&lt;järjestysnumero&gt; \ &lt;linkin tyyppi&gt;</p>
<h4>Linkkinumero</h4>
<p>Linkkinumero on osakentän ensimmäinen tietoelementti ja se merkitään aina kun 
osakenttää käytetään. Se on vaihtuvamittainen numero, joka esiintyy kaikkien 
linkitettävien kenttien osakentässä &#8225;8. Kentät, joilla on sama linkkinumero, ovat 
toisiinsa linkitettyjä.</p>
<h4>Järjestysnumero</h4>
<p>Tämä numero erotetaan linkkinumerosta pisteellä '.' ja sen merkitseminen on 
vapaaehtoista. Se on vaihtuvamittainen numero, jota voidaan käyttää ilmaisemaan 
linkitettyjen kenttien suhteellista järjestystä näytössä. Alemmalla 
järjestysnumerolla merkityt kentät näytetään ennen korkeampia. Jos 
järjestysnumeroa käytetään, sitä pitää käyttää kaikissa osakentissä &#8225;8, jotka 
sisältävät saman linkkinumeron.</p>
<h4>Linkin tyyppi</h4>
<p>Tämä koodi erotetaan edeltävistä tiedoista kenoviivalla (\). Koodi osoittaa 
linkin syyn ja se seuraa linkkinumeroa tai järjestysnumeroa silloin, kun sitä on 
käytetty.</p>
<p>Osakentässä &#8225;8 voidaan käyttää seuraavia linkin tyyppiä kuvaavia 
yksimerkkisiä koodeja:</p>
<ul>
	<li><b>p</b> - Metatiedon alkuperä (provenanssi)<br> 
	Käytetään tietueessa linkittämään kenttä toiseen kenttään, joka sisältää tietoa linkitetyn kentän metatiedon alkuperästä.</li>
	<li><b>u</b> - Yleinen linkitys, tyyppi määrittelemätön (General linking, type unspecified)<br> 
	Koodia käytetään, kun täsmälliset linkin tyypit eivät sovellu. Koodia ”u” voidaan käyttää oletusarvona, mikäli ei ole tietoa linkin syystä. </li>
</ul>

<p><a href="#alku">Sivun alkuun</a></p>

<p>&nbsp;</p>
<hr>
<p><a href="index.htm">Auktoriteettitiedot-etusivulle</a> | 
<a href="../index.htm">MARC 21 -etusivulle</a></p>
<hr>
<p>&nbsp;</p>

</body>

</html>