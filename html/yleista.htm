<html>

<a name="alku"></a>

<head>
<meta http-equiv="Content-Language" content="fi">
<meta http-equiv="Content-Type" content="text/html; charset=windows-1252">
<title>MARC 21 -yhtenäisformaatit</title>
</head>

<body>

<center>
<table border="2" width="600" bordercolor="#000000" id="table1">
	<tr>
		<td>
		<p align="center">Kansalliskirjasto</p>
		<h1 align="center">MARC 21<br>
		yhtenäisformaatit</h1>
		<p align="center"><font size="2">Käännösten pohjana <a href="http://www.loc.gov/marc/">
		MARC 21 Concise Formats</a><br>
		(Library of Congress, <a href="http://www.loc.gov/marc/ndmso.html">
		Network Development MARC Standards Office</a>)</font></td>
	</tr>
</table>
</center>

<p align="center">
<i><span style="background-color: #FFFF00">
Päivitetty viimeksi 22.2.2008.<br>
Ks. <a href="ohje.htm">Ohjeita formaattien kommentointiin</a>.</span></i></p>

<h2 align="left">Sisällys</h2>
<ul>
	<li><a href="#yleis">Yleistä tietoa yhtenäisformaateista</a></li>
	<li><a href="bib/index.htm">Bibliografiset tiedot</a></li>
	<li><a href="aukt/index.htm">Auktoriteettitiedot</a></li>
	<li><a href="hold/index.htm">Varastotiedot</a></li>
</ul>
<p align="left">&nbsp;</p>
<hr>
<h3 align="left"><a name="yleis"></a>YLEISTÄ TIETOA</h3>
<p>Library of Congress julkaisee päivitetyt versiot MARC 21 
-yhtenäisformaateista kerran vuodessa (loka-joulukuussa). Edelliseen versioon 
tehdyt muutokset on merkitty niissä punaisella värillä. Bibliografisten, 
auktoriteetti- ja varastotietojen lisäksi MARC 21 -yhtenäisformaatteihin kuuluvat 
myös <a href="http://www.loc.gov/marc/classification/">MARC 21 Format for Classification Data</a> ja 
<a href="http://www.loc.gov/marc/community/">MARC 21 Format for Community 
Information</a>, joita ei ole käännetty suomeksi.</p>
<h3>TIETUEEN RAKENNE</h3>
<p>Formaatin avulla tallennetut MARC-tietueet ovat siirrettävissä järjestelmästä 
toiseen ISO 2709 -standardin mukaisina. Tietueen rakenne koostuu nimiöstä, 
hakemistosta ja kentistä.</p>
<p><b>Nimiö</b> on 24 merkin pituinen kiinteä kenttä, joka on ensimmäisenä 
kaikissa MARC-tietueissa. Nimiö sisältää koodi- ja numeromuotoista tietoa, jota 
tarvitaan tietueen käsittelyssä.</p>
<p><b>Hakemisto</b> muodostuu 12 merkin mittaisista jaksoista, jotka kuvaavat 
kunkin tietueessa esiintyvän kentän tietoja: kenttäkoodi (3 merkkiä), kentän 
pituus (4 merkkiä) ja kentän aloituskohta (5 merkkiä). Hakemisto päättyy kentän 
loppumerkkiin (ASCII 1E hex).</p>
<p><b>Kentät</b> tunnistaa kolminumeroisesta kenttäkoodista. 
Jokainen kenttä päättyy kentän loppumerkkiin (ASCII 1E hex). MARC-tietue 
päättyy tietueen loppumerkkiin (ASCII 1D hex). Kenttiä on kahta 
laatua:</p>
<blockquote>
	<p><b>Kiinteämittaiset kentät</b>, joiden kenttäkoodi on muotoa 00X. Näissä 
	kentissä ei ole indikaattoreita eikä osakenttäkoodeja. Numero- ja 
	koodimuotoisten tietoelementtien merkitys määräytyy niiden merkkipaikan 
	perusteella.</p>
	<p><b>Vaihtuvamittaiset kentät</b>, joiden kenttäkoodit vaihtelevat välillä 
	01X-8XX. Näissä kentissä käytetään indikaattoreita ja osakenttäkoodeja:</p>
	<blockquote>
		<p><b>Indikaattorit</b> merkitään kentän kahteen ensimmäiseen 
		merkkipaikkaan ja niiden avulla voidaan tulkita tai täydentää kentän 
		muita tietoja. Tyhjämerkkiä (ASCII 20 hex), jota kuvataan tässä 
		dokumentissa risuaitamerkillä (#), käytetään määrittelemättömän 
		indikaattorin paikalla. Joissakin tapauksissa tyhjämerkillä on oma 
		merkitys.</p>
		<p><b>Osakenttäkoodit</b> ovat kaksi merkkiä, jotka edeltävät jokaista 
		kentän erikseen käsiteltävää tietoelementtiä. Osakenttäkoodi koostuu 
		erotinmerkistä (ASCII 1F hex), jota kuvataan tässä dokumentissa 
		kaksoisristillä (&#8225;), ja tietoelementin tunnuksesta, jotka ovat 
		pienaakkosia tai numeroita. Jokaisen kentän osakenttäkoodit on 
		määritelty toisistaan riippumattomasti, vaikka myös yhtenäisyyttä niiden 
		kesken esiintyy. Osakenttien järjestys määräytyy luettelointisääntöjen 
		mukaan.</p>
	</blockquote>
</blockquote>
<p>Joidenkin koodattujen dataelementtien (nimiö, 007 ja 008) sisältö 
määritellään formaatissa, mutta muiden tietoelementtien sisältö määräytyy 
yleensä muiden standardien, kuten luettelointisääntöjen, mukaan.</p>
<h3>USEAT KIRJOITUSJÄRJESTELMÄT</h3>
<p>MARC 21 -tietue voi sisältää tietoja usealla eri kirjoitusjärjestelmällä. 
Yhtä kirjoitusjärjestelmää voidaan pitää ensisijaisena, vaikka sisältöjä olisi 
kuvattu muillakin kirjoitusjärjestelmillä. Huom. tietueen rakenteellisissa 
elementeissä ja koodimuotoisissa tiedoissa käytetään ASCII-merkkejä.</p>
<h3>KENTTIEN JA OSAKENTTIEN TOISTETTAVUUS</h3>
<p>Teoriassa kaikki kentät ja osakentät ovat toistettavia. Tietojen luonne 
kuitenkin usein estää toistamisen. Tietueessa voi olla esimerkiksi vain yksi 
1XX-kenttä; bibliografinen kenttä 100 voi sisältää vain yhden osakentän &#8225;a 
(Henkilönnimi), mutta voi sisältää useamman osakentän &#8225;c (Muut nimeen tehtävät 
lisäykset). Kenttien ja osakenttien toistettavuus ja ei-toistettavuus on 
merkitty formaatteihin merkinnöillä (T) ja (ET).</p>
<h3>KENTTIEN JA OSAKENTTIEN PAKOLLISUUS</h3>
<p>Kooditietojen, kenttien, indikaattoreiden ja osakenttien pakollisuus 
määräytyy suomalaisten luettelointisääntöjen mukaan. Niissä määritellään 
kuvailun vähimmäistason, välitason ja kansallisbibliografiatason elementit. 
Luettelointisääntöjen mukaiset eri tasojen pakollisuudet pyritään merkitsemään 
tähän formaattiin tulevaisuudessa tavalla tai toisella.</p>
<h3>OSAKENTTIEN TALLENNUSJÄRJESTYS</h3>
<p>Vaihtuvamittaisissa kentissä osakenttien tallennusjärjestys määräytyy 
suomalaisten luettelointisääntöjen mukaan. Osakentät selityksineen on listattu 
kunkin kentän kohdalla aakkosjärjestyksessä, mutta esimerkeissä näkyy niiden 
luettelointisääntöjen mukainen tallennusjärjestys, joka ei aina ole 
aakkosjärjestys.</p>
<h3>VÄLIMERKITYS</h3>
<p>MARC 21 -formaatissa tietoelementtien (osakenttien) väliset välimerkit 
tallennetaan yleensä tietueeseen. Joissakin tapauksissa välimerkitys voidaan 
tuottaa automaattisesti myös kirjastojärjestelmän avulla, ks. kohta Vakionäytöt. 
Välimerkitys määräytyy suomalaisten luettelointisääntöjen mukaan, joiden mukaan 
suomenkielisen MARC 21 -formaatin esimerkit on pääosin laadittu.</p>
<h3>TÄYTTÖMERKKI JA MUUT SIIHEN LIITTYVÄT ARVOT</h3>
<p>Täyttömerkkiä (ASCII 7C hex), jota kuvataan tässä dokumentissa putkimerkillä 
(|), voidaan käyttää kun formaatti vaatii jotakin koodia käytettäväksi mutta 
luetteloija haluaa olla tallentamatta mitään koodia. Täyttömerkkiä ei kuitenkaan 
saa käyttää missään nimiön merkkipaikassa, kenttäkoodeissa, indikaattoreissa tai 
osakenttäkoodeissa.</p>
<p>Koodia u (tuntematon tai määrittelemätön) käytetään kun luetteloija haluaa 
täyttää koodin, mutta ei pysty määrittelemään, mikä on sopiva koodi.</p>
<p>Koodia n (soveltumaton) käytetään kun kaikki muut ko. merkkipaikan koodit 
ovat soveltumattomia kyseiseen kohteeseen tai tietueeseen.</p>
<h3>VAKIONÄYTÖT</h3>
<p>Vakionäyttö on tietojen ymmärrettävyyttä parantamaan lisätty termi, fraasi 
ja/tai välimerkitys, joka voidaan tuottaa kirjastojärjestelmän avulla. Vakionäyttöteksti ei sisälly tietueeseen, vaan se tuotetaan kenttäkoodin, indikaattorin, 
osakenttäkoodin tai koodimuotoisen dataelementin perusteella. Ehdotuksia 
vakionäyttöteksteistä sisältyy jokaiseen MARC 21 -formaattiin, mutta niiden käytöstä 
päättää jokainen organisaatio ja järjestelmä erikseen.</p>
<h3>TYPOGRAFISET KÄYTÄNNÖT</h3>
<p>MARC 21 -yhtenäisformaatissa noudatetaan seuraavia typografisia käytäntöjä:</p>
<ul>
	<li># - Käytetään merkitsemään tyhjämerkkiä (ASCII 20 hex).</li>
	<li>&#8225; - Käytetään merkitsemään osakentän erotinmerkkiä (ASCII 1F hex).</li>
	<li>/ - Käytetään kiinteämittaisten kenttien (esim. nimiö, hakemisto, 008) 
merkkipaikkojen merkitsemiseen, esim. nimiö/06.</li>
	<li>| - Käytetään merkitsemään täyttömerkkiä (ASCII 7C hex).</li>
	<li>0 - Käytetään merkitsemään lukua nolla (ASCII 30 hex). Erotettava isosta 
	O-kirjaimesta (ASCII 4F hex).</li>
	<li>1 - Käytetään merkitsemään lukua yksi (ASCII 31 hex). Erotettava 
	pienestä l-kirjaimesta (ASCII 6C hex) ja isosta I-kirjaimesta (ASCII 49 
	hex).</li>
</ul>
<p>&nbsp;</p>
<p><a href="#alku">Sivun alkuun</a></p>
<p>&nbsp;</p>
<hr>
<p><a href="index.htm">MARC 21 -etusivulle</a><br>
<a href="aukt/index.htm">Auktoriteettitiedot</a> | 
<a href="bib/index.htm">Bibliografiset tiedot</a> |
<a href="hold/index.htm">Varastotiedot</a></p>
<hr>
<p align="left">&nbsp;</p>

</body>

</html>